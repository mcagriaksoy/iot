# Nesnelerin İnterneti Kursu Ön Bilgi

1. İşletim Sistemi: Kursta nesnelerin interneti konularında bilgi vermek dışında açık kaynak yazılım ve donanıma da önem veriyoruz. Kurslarda yapacağımız uygulamalar Ubuntu veya diğer Debian temelli Linux dağıtımlarına yöneliktir. Ancak kullanılan araçlar açık kaynak kodlu olduğu için MS Windows ve Mac OS X işletim sistemleri için de bulunmaktadır. Diz üstü bilgisayarınıza kurabiliyorsanız Ubuntu 16.04 veya 16.10 kurup geliniz. Diz üstü bilgisayarınıza Ubuntu kurulamıyor veya kurmak istemiyorsanız, gelirken boş bir USB   bellek getirseniz kurs için gerekli araçları içeren USB Disk den çalışan Ubuntu Live sürümünü kurabiliriz.
Ubuntu yu Windows 10 içerisinde kullanmak isteyenler ise https://msdn.microsoft.com/en-us/commandline/wsl/install_guide adresinde verildiği gibi "Windows Subsystem for Linux" kullanabilirler. (Sadece Windows 10 için)


2. Yazılımlar: Kurs süresince kullanacağımız yazılımlar şunlardır;
--- Arduino Ide (https://www.arduino.cc/en/Main/Software) ,
--- PlatformIO (http://platformio.org/platformio-ide),
--- Pure Data (https://puredata.info/downloads)
--- Python2.7 ve Python3
--- Git arayüzü (https://desktop.github.com/ veya https://git-scm.com/downloads)
--- ADB (https://developer.android.com/studio/command-line/adb.html)

3. Donanımlar: Kurs süresince üzerinde örnekler yapacağımız donanımlar.
--- Arduino
--- Raspberry Pi
--- Teensy
--- ESP8266 (ağırlıklı olarak)
--- Çeşitli sensörler

Kursa çok fazla kayıt olması nedeniyle  size deneme yaptırmak için vereceğimiz elimizdeki IOT donanımları yetersiz kalacak. Eğer ESP8266 nız varsa veya yeni alıp getirirseniz çok iyi olacak. En azından beklemezsiniz. 15-50TL ye satılan modüllerden birini alabilirsiniz. NodeMCU modeli olan tercih sebebidir.

4. Bulut Platformu:
 --- Github; Kurslarda kullanacağımız kod ve dosyaları https://github.com/karakaplanm/iot adresinden paylaşacağız. Ayrıca kendi dosya ve verilerinizi donanımlarınızla haberleştirmek için eğer henüz yoksa github hesabı açmanız iyi olur. Herkese açık kullanım için üyelik ücretsizdir.
--- Sanal Sunucu; Amazon bir yıl için bedava olarak sanal sunucu imkanı sağlamaktadır. İnternet üzerinden erişebileceğiniz bir sunucunuz yoksa https://aws.amazon.com/ adresinden 1 yıllığına bedava sunucu alabilirsiniz. Ancak $1 kayıt ücreti alıyorlar. https://cloud.google.com/solutions/iot/ adresinden de deneme amaçlı bir hesap açabilrsiniz.

5. Akıllı Mobil Cihazlar: Uygulamaları mobil cihazlar üzerinden test etmek için cep telefonunuzu veya tabletlerinizi kullanabilirsiniz. Cep telefonunuzu getirin uyarısı yapmamıza gerel yok sanırım. Ayrıca donanımları bilgisayarınıza bağlamak için USB Micro kablosunuzu (Android telefon şarj kablosu) getiriniz.

Mustafa Karakaplan
